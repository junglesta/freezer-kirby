Title: Mangiasassi

----

Year: 1996

----

Issue: 9

----

Author: Felice De Sena

----

Icon: gasmask

----
Text: 
Questo mese Freezer regala ai suoi affezionati lettori una nuova rubrica: "Arricchiamo il nostro ristretto vocabolario". - alla pag. 1046 del vostro vocabolario "Il Trovatelli 1996", tra il sinonimo mangiasapone e mangiasego va inserito il termine mangiasassi:

#Mangiasassi
(comp. di mangia- e il pl. di sasso) aggettivo e anche s. m. e f. inv.

1 (agg.)
Chi mangia abitualmente o smodatamente sassi. 

2 (fig. cinematogr.) 
Umanoide sassiforme dotato di grande forza fisica e di limitata intelligenza, che si rammarica verso la fine del primo episodio della fortunata serie de “La Storia Infinita”, di non essere riuscito con le sue possenti mani a trattenere i suoi amici dalla furia distruttiva del Nulla: “Sembrerebbero mani grandi e forti le mie...”. 

3 (fig. skate/snow. spreg.) 
Termine originario del Trevigiano, ora in uso en todo el mundo, é usato per indicare un persona o un animale che mostra grande stupidità, mente tarda e ottusità nel parlare, nel muoversi, nell’approccio con l’altro o con il proprio sesso, nel provare determinati tricks, in snow, in skate e sul surf. 

4 (storic.) 
Verso la fine degli anni ’60, gli effetti derivanti dall’uso di allucinogeni combinati con eccitanti e dall’abuso di Cannabis e canapa indiana, diedero alla luce una razza umana diversa dalle precedenti, più polleggiata, meno intesita e particolarmente sensibile al richiamo della natura.

Soprattutto quella della montagna nel periodo invernale, dove cerca letargo nelle baite in quota grazie all’abbondanza di alcolici e, caso strano, attirata nella stagione estiva verso spazi cementati transizionabili oltremodo adatti all’accoppiamento (es. Lignano in spiaggia ad Agosto). 

Purtroppo data la loro attitudine a cazzeggiare, sono spesso nei guai con la giustizia, con la mamma, con la scuola e con la o il parter che può essere solamente un mangiasassi proprio per la totale mancanza di serietà. 

5 (sin.) 
Attenzione, però! Il mangiasassi é anche un’attitudine; si definisce mangiasassi colui che solo e esclusivamente in quel momento può aver combinato o detto qualcosa di totalmente stupido, illogico e controproducente.

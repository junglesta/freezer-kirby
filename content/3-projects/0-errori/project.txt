Title: Errori? Guida.

----

Year: 1996

----

Issue: 9

----

Author: Giovanni Bruzzichelli

----

Icon: she-up

----

Tags: Guide

----
Text: 


*Sopratitolo:*
#####_Le Guide Di Freezer Per Sopravvivere Meglio All’insegna Di... Peace, Love, Flowers, Magic Knorr, Ciupa-ciupa, Maxibon, Clitoris, Tarantino..._
&nbsp;

*Titolo:*
###Errori Da Evitare E Consigli Utili Per Quando Vi Dovete Rivestire In Fretta Perche’ I Genitori Di Lei Sono Tornati A Casa Prima Del Previsto Dopo Che Avevano Detto Che Sarebbero Rimasti Fuori Tutta La Sera E Questo Proprio Mentre Stavate Stantuffando Allegramente E Anzi Avevate Quasi Raggiunto Insieme Che Non Succede Quasi Mai Il Punto Di Non Ritorno. Fine Del Titolo

*Intro:*
####_Per prima cosa NON mantenete la calma! Vi sembra il momento? Non mettetevi a pensare come - mai - sono - qui - ma - non - dovevano - restare - fuori - tutta - la - sera? Vi distrae e basta, mentre invece dovrete concentrarvi e ripensare attentamente a questo articolo che vi sarete precedentemente studiati._

*Pezzo vero e proprio:*

Evita di infilarti le mutande, mettitele in tasca. Stesso discorso per le calze purchè sia estate o l’abbigliamento ti permetta di nascondere le caviglie nude (pantaloni lunghi o scarpe alte). 

Tieni i nodi delle scarpe allentati, così da potertele infilare al volo (guadagnando fino a 20 sec.!). I capelli arruffati si sistemano facilmente con una passata di mani, l’importante è non dimenticarsene. 

Non tenete il volume della musica troppo alto, potreste non sentire l’auto che parcheggia o le porte che si aprono. 

### Se è sera e quando arrivano vedono dalle finestre fuori una sola stanza con la luce accesa, per esempio quella della camera da letto, e poi entrati in casa vi trovano in salotto... meglio quindi tenere più luci accese! 

Per coprire gli odori (umori, liquidi, gomma bruciata...) potete preventivamente accendere una stecca di incenso, così facendo avrete anche un argomento di conversazione in più di cui parlare nel caso di un loro rientro improvviso. 

Una cosa poco furba è quella di andare a stantuffare sotto le coperte, perchè così avrete in più anche il letto da rifare, cosa tra le più pericolose perchè una buona mamma nota subito un letto rifatto di corsa! 

Comunque se non potete farne a meno, potete essere voi, se già rivestiti, ad uscire dalla stanza spostando in questo modo l’attenzione altrove. 

### L’ideale è cercare di svestirsi il meno possibile, anche se in effetti “farlo” con la gonna alzata e i pantaloni calati è un po’ squallido! 

Se lei prevede di impiegarci troppo a rivestirsi, può sempre correre a chiudersi in bagno, tecnica diffusa questa ma con un paio di grossi difetti: il primo è che i genitori più svegli arrivano ugualmente a intuire qualcosa, il secondo è che così facendo tu ti ritrovi da solo a rimettere ordine in giro e ad affrontare i suoi. 

Comunque in ogni caso fare molta attenzione ai rumori che “loro” possono sentire: passi concitati, porte che sbattono, ecc. perchè se percepiscono la fretta che vi ha preso e poi quando vi vedono vi trovano calmi e tranquilli con un visettino angelico... potete considerarvi già fregati!

A proposito, il rossore del viso e il fiatone si possono attenuare molto con qualche respiro profondo: inspira iniziando prima con la pancia e poi con il torace, ed espira prima col torace e poi con la pancia. 

### Quando ve li troverete di fronte l’ideale è far credere che stavate facendo qualcosa di innocente, tipo guardare la TV, cucinare, ecc. Sconsiglio vivamente di fingere di leggere riviste, non c’è niente di più falso!!

Aiuta molto se lei li aggredisce con domande di ogni tipo, purchè non sembrino campate per aria o la tecnica vi si rivolterà contro! 

Anche di fronte a loro non smettere di lanciare occhiate in giro alla ricerca di particolari che potrebbero esserti sfuggiti: un classico è la cartina strappata del preservativo. 

In questo caso non esitare ad appoggiarci sopra il piede o la mano.
Ma soprattutto non fare come Felice, che dopo un recupero perfetto appariva al padre di lei impeccabile, se non fosse stato per il profilattico usato che gli pendeva dalla tasca!!! 

### E questo insegna l’ultima lezione: il preservativo è molto meglio tenerselo addosso!


##In caso di sgamo!
Rischi svariate penitenze, solitamente pesantine, tra cui essere:
- diffidato dal presentarsi ancora a casa loro
- diffidato dal rivedere ancora la figlia
- inseguito per la casa
- inseguito per la casa facendo da bersaglio a oggetti contundenti
- picchiato selvaggiamente
- atteso sotto casa tua dal padre e/o dal fratello maggiore di lei
- denunciato se lei è troppo giovane (occhio Palmiro!)
- costretto a sposarla
- invitato a cena (possibilità un pò meno probabile delle altre)

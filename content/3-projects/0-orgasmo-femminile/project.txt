Title: Orgasmo Femminile? Guida.
----

Year: 1999

----

Issue: 22

----

Icon: she-up

----

Author: Sarava

----
Text: 

### L’orgasmo femminile è un argomento sopravvalutato dagli uomini, quindi cari maschietti, vorrei, con questa mia, aiutarvi a togliervi alcune paralizzanti paure e tante infondate paranoie riguardo all'orgasmo femminile. 

Chi vi scrive é una donna e, quindi, una fonte attendibile. 

Cominciamo con un cenno alle vostre convinzioni machiste che costituiscono un fertile terreno dove le paranoie sbocciano vigorose e inestirpabili come la gramigna.

Sono sicura che non ce n'é uno fra di voi che non sia convinto che provocare l'orgasmo ad una donna sia il segno, la conferma, della vostra mascolinità.

Sono anche sicura che ognuno di voi si é più volte chiesto nella vita:
..ma le donne con le quali sono stato avranno goduto o fatto finta?

Per non parlare di quelle situazioni durante le quali, avendo fra le braccia una donna che mostra tutti i segni del godimento, avete un momento di estraneamento e, guardandola di sguincio, per non farvene accorgere, vi siete chiesti, guardoni di voi stessi, ma questa sta godendo o è tutta scena?

Ovvio che dietro questi interrogativi esistenziali c'é una sola lacerante incertezza: sono o non sono un vero maschio!

### E allora parliamone di questo orgasmo femminile, ve lo racconta una donna, così potrete rendervi conto di quanto lo sopravvalutiate come cartina di tornasole della vostra mascolinità e, poi vi dirò anche come provocarlo, se proprio ci tenete!

L'orgasmo vero e proprio nella donna é quello che provoca la contrazione ripetuta della vagina e non potete non accorgervene, perché in questa occasione potete sentire il vostro pene che viene stretto ritmicamente e nello stesso tempo come risucchiato dalla vagina stessa.

Ecco lo sapevo direte tutte che la maggior parte delle donne con cui sono stato hanno fatto solo finta quelle troie.

### No, cari, vi sbagliate a causa dei vostri pregiudizi. 

La donna ha diversi e svariati modi di godere e l'orgasmo che vi ho appena descritto non é l'unico modo per lei di provare piacere. 

Una donna attratta da voi trae un intenso godimento fisico, che porta a sensazioni progressive sempre più intense e vicine all'orgasmo vero e proprio, da baci, abbracci, tenerezze varie.

Anche parlare, parlare, parlare con voi, per la donna tutto questo costituisce godimento e preliminari al tempo stesso.

Poche e nevrotiche donne, in cerca di conferme attraverso l'uso inconsulto della propria fica, si sentono offese se al terzo incontro non le avete ancora sbattute contro il primo spigolo o dentro il primo cesso a disposizione, scopandovele a morte.
Questo tipo di donna tende al possesso assoluto... sono delle collezioniste (proprio come certi di voi) che attraverso gli oggetti sessuali che conquistano (e che in genere buttano dopo averli usati un po') tentano di aggiungere tasselli alle proprie lacune interiori.

Ma é ovvio che queste lacune non si riempiono con cazzi d'ogni genere e misura o, anche, di uno solo fino allo sfinimento e così la nevrotica si accorge ben presto di sentirsi sempre più vuota quanto più uomini si scopa, e va in crisi, ma.. tende a dare la colpa della sua insoddisfazione a voi.


E' una vampira, dà molto poco, lascia intendere che, se voi foste diversi, potrebbe darvi molto di più, si prende tutto, comprese le vostre palle, e vi molla. 

E voi magari ci cascate e vi flagellate pensando sia tutta colpa vostra, della vostra virilità traditrice, della vostra mancanza di carattere, del vostro egoismo.
Mandatela a fanculo e cercatene una che abbia meno problemi.

Ma riprendiamo l'argomento orgasmo femminile.
Per una donna é un grande godimento anche soltanto ricevervi dentro di sé, senza cercare l'orgasmo a tutti i costi - che ansia! 

Accogliere il vostro pene dentro la sua calda, umida, protettiva vagina senza chiedere nulla é, per la donna, un modo per donarsi a sua volta e questo é piacere, puro e semplice, scritto nel codice genetico femminile.

Darsi senza contropartita é uno dei piaceri che la donna si concede più spesso di quanto non si pensi; perciò se grida, mugola, ansima ma voi non avvertite contrazioni nella sua vagina, non vuol dire che non sta godendo, vuol dire che STA GODENDO A MODO SUO!

Testoni!

### Ve lo volete mettere nella capoccia o no che la sessualità femminile fa dei giri molto complessi prima di approdare alla genitalità! Insomma, spesso il piacere di una donna é darvi piacere.. e basta.

Non vi é mai successo che una donna vi abbia fatto un pompino con impegno e perizia e che, poi, non abbia voluto scopare con voi, ammesso che voi ne aveste ancora voglia dopo?

Secondo voi lo ha fatto perché era una masochista?

No, sono sicura che pensate che era una baldracca, e invece NON AVETE CAPITO NIENTE!

Era una donna generosa, il cui piacere era far godere voi, offrendovi il proprio.. "non" orgasmo.

C'é stato un tempo in cui si discuteva é discusso accanitamente se l'orgasmo dovesse essere clitorideo, provocato, cioé dallo sfregamento del clitoride, oppure vaginale.

Bene, l'orgasmo "puramente vaginale" non esiste, vale a dire che il semplice movimento del pene dentro la vagina non causa orgasmo.

>Perciò, se proprio volete regalare un orgasmo alla vostra donna, magari per S.Valentino, rimboccatevi le maniche, armatevi di santa pazienza, ma con estrema rilassatezza, senza ansia e fretta, cominciate a coccolare la vostra lei, baciatela a lungo, i baci sono molto erotici.

Carezzatela affettuosamente ma non allungate subito le mani fra le gambe, datevi una controllata, e che diavolo!!
